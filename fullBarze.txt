Una coppia di cacciatori del New Jersey sono nel bosco quando uno di loro cade a terra. Questo non
sembra respirare e i suoi occhi sono assenti. L’amico chiama immediatamente i soccorsi al telefono.
Urla: "Il mio amico è morto! Che posso fare?". "Cerchi di calmarsi, l’aiuto io – gli risponde 
l’operatore – Innanzitutto si assicuri che sia realmente morto". Un attimo di silenzio, poi si sente un
colpo di fucile. "Ok. E adesso?"
(La rivista Laughlab ha ricevuto 40.000 barzellette da 70 paesi. Due milioni di persone hanno 
votato questa barzelletta come la la più bella del mondo)
Un giorno arriva in Paradiso un signore, e tutto allegro fa amicizia con tutti, fino a quando vede un 
signore tutto infreddolito e gli chiede: "Ciao, tu di che cosa sei morto?" risponde quello: "Io sono 
morto congelato, e tu di che cosa sei morto?" risponde l’altro: "Eh, sapessi!!" e quello "Sei morto di
cancro? Sei morto investito? O ucciso?" e lui: "No, no, sono morto di gioia!" e l’altro "Come sei 
morto di gioia, spiegati meglio" ed lui "Sono tornato a casa dal lavoro e ho trovato mia moglie tutta 
nuda sul letto, allora ho cominciato a cercare l’amante, ho cercato sotto il letto, in bagno, in cucina, 
negli armadi e non ho trovato niente, allora sono morto di gioia!" Risponde l’altro: "Pirla, se aprivi 
il congelatore a quest’ora eravamo vivi tutti e due!!!"
Un gatto ha deciso di mangiarsi un topolino che gli gira intorno da parecchi giorni. Si nasconde 
dietro una porta e: "Bau, bau, bau."
Il topolino sentito abbaiare, convinto che dietro la porta ci sia un cane, esce dalla tana senza 
preoccuparsi. Il gatto lo mangia.
"Ma come hai fatto?" chiede la gatta al marito.
"Cara mia, oggi, se non parli almeno due lingue..."
(Barzelletta raccontata da Gino Bramieri)
Marito e moglie, in macchina, partono per il week end; dopo qualche chilometro:
"Giovanni, Giovanni torniamo indietro, ho dimenticato il gas acceso."
"Non ti preoccupare."
"Come non ti preoccupare, potrebbe incendiarsi la casa".
"Non ti preoccupare, io ho dimenticato aperto il rubinetto del lavandino".
(Barzelletta raccontata da Gino Bramieri)
Adamo chiede a Dio "Perché hai fatto la donna così bella?"
Dio risponde "Perché tu possa amarla"
e Adamo "Allora perché l’hai fatta così stupida?"
e Dio "Perché lei possa amare te"
Un maresciallo chiama un appuntato. Gli da due 5 euro e gli dice di comprargli un pacchetto di 
sigarette e un accendino. L’appuntato va in tabaccheria ma non torna. Passano due ore e ancora non 
si fa vivo, così il maresciallo chiama un altro appuntato e gli dice – Tonì vai a vedere che sta 
facendo quello stupido tutto sto tempo – lui va e vede l’appuntato che guarda preoccupato i soldi. 
Gli si avvicina e gli chiede – Ma che è successo Franco? – lui risponde incazzato – Statti zitto, ho 
fatto un guaio, ho dimenticato quali sono i 5 euro delle sigarette e i 5 euro dell’accendino – 
l’appuntato dice – E me lo vuoi chiedere a me, io che ne so, torniamo in caserma dal maresciallo – I
due tornano e spiegano l’accaduto al maresciallo. Il maresciallo urla incazzato nero – Ma che volete
da me, voi siete due rincoglioniti, ma dove avete la testa? Tornate qua dopo quasi 3 ore a chiedermi 
quali sono i 5 euro delle sigarette e quali quelli dell’accendino? E io mica me lo ricordo.
Un signore sta passeggiando per la strada quando vede una macchina dei carabinieri capovolta e 
allora chiede loro: "Perché avete girato la macchina?" e i carabinieri gli rispondono: "Per svuotare il
posacenere!!!"
Una mattina un carabiniere entra in caserma e trova il suo maresciallo molto afflitto.
"Maresciallo, ma che cosa è successo? Sembra disperato!"
"Lo sono, appuntato, lo sono. Stanotte è morto mio padre, era vecchio, ma gli volevo un gran 
bene..."
Nel pomeriggio l’appuntato rientra nella stanza del maresciallo e lo trova ancora più disperato.
"Maresciallo, d’accordo, è una disgrazia, ma dovete farvi coraggio..."
"No appuntato, non potete capire, la disgrazia non è una, sono due! Mi ha telefonato mio fratello e 
mi ha detto che è morto anche suo padre!"
Pierino al compagno alla fine del compito in classe: "Come è andata?".
"Male, ho consegnato il foglio in bianco!".
"Maledizione anch’io; la maestra penserà che abbiamo copiato!".
Una bambina torna a casa dopo il suo primo giorno di scuola. La madre le chiede: "Che cosa hai 
imparato oggi?"
La bambina risponde: "Non abbastanza, vogliono che torni anche domani".
Sherlock Holmes e il dottor Watson si trovano in vacanza in un campeggio. Dopo una buona cena e 
un’ottima bottiglia di vino, si ritirano in tenda e si addormentano profondamente. Durante la notte 
Holmes si sveglia e scuote l’amico.
"Watson, guardate in alto nel cielo e ditemi cosa vedete!".
"Vedo milioni e milioni di stelle, Holmes".
"E cosa ne deducete?" chiede Holmes.
Watson riflette a lungo e poi replica: "Beh, da un punto di vista astronomico, questo mi fa pensare 
che ci sono nel cielo milioni di galassie e quindi, potenzialmente, miliardi di pianeti. Da un punto di
vista astrologico, vedo che Saturno è in Leone. Da un punto di vista orario, se guardo la Luna, ne 
deduco che sono circa le 3:15. Da un punto di vista meteorologico, credo che domani avremo una 
bellissima giornata. Da un punto di vista teologico, mi fa capire che Dio è Infinita Potenza e che noi
siamo solo una piccolissima e insignificante parte dell’Universo. Ma perché me lo chiedete? Cosa 
suggerisce a voi tutto questo?"
Holmes rimane un attimo in silenzio e poi esclama: "Watson, siete un idiota! Qualcuno ci ha rubato 
la tenda!"
(La rivista Laughlab ha ricevuto 40.000 barzellette da 70 paesi. Due milioni di persone hanno 
votato questa barzelletta come la "seconda" barzelletta più bella del mondo)
Un giocatore di golf nota un corteo funebre passare lungo la strada che affianca il campo. 
Suggerisce allora ai compagni di gioco: "Ragazzi, perché non ci fermiamo un attimo in segno di 
rispetto per la persona deceduta?". Tutti si levano i berretti e si fermano in silenzio mentre le 
macchine scorrono lentamente. Alla fine uno dei giocatori fa: "Certo che c’erano un sacco di 
macchine! Quella persona doveva essere tanto amata!". Allora il primo giocatore ribatte: "Eh si’... 
avremmo fatto venticinque anni di matrimonio domani..."
(La rivista Laughlab ha ricevuto 40.000 barzellette da 70 paesi. Questa barzelletta è stata votata 
come la più bella barzelletta americana)
Un pastore tedesco va alle poste per fare un telegramma e detta cosa vuole scrivere:
"Woof. "Woof. Woof. Woof. Woof. Woof. Woof. Woof. Woof. Woof." Woof ".
L’addetto alle poste esamina la carta ed educatamente dice al cane: "Ci sono solo nove parole qui. È
possibile inviare un altro ‘Woof’ per lo stesso prezzo".
"Mah" – il cane risponde – "Se lo aggiungo non avrebbe senso".
Prof: (mettendogli davanti un mazzo di chiavi): "Forza, dimostri che queste chiavi sono mie."
Alunno: "..."
Prof: "Allora?"
Alunno: "Ehm... Aristotele... Platone... ehm..."
Prof: "Se ne vada, torni al prossimo esame."
Alunno: (alzandosi si prende il mazzo di chiavi) "Arrivederci..."
Prof: "Ma cosa fa??? Dove va con le mie chiavi???!"
Alunno: "Ecco, dimostrato che sono sue!"
Prof: "Promosso!"
 
Un bambino va dal padre e dice: Papà cos’è la politica? Il padre ci pensa e poi dice: Guarda te lo 
spiego con un esempio: io che lavoro e porto a casa i soldi sono il capitalista, tua madre che li 
amministra è il governo, la donna delle pulizie è la classe operaia, tu che ormai hai qualche voce in 
capitolo sei il popolo, tua sorella che è appena nata è il futuro.
Il bambino va a dormire, ma alle due di notte la sorella comincia a piangere; il bambino va a cercare
qualcuno. Va dal padre ma non lo trova, va dalla madre la quale lo manda via perché ha sonno, va 
dalla donna delle pulizie e la trova a letto col padre e allora torna dalla sorella e le dice: Guarda ho 
proprio capito cos’è la politica: i capitalisti fottono la classe operaia, il governo dorme, il popolo 
non lo ascolta nessuno e il futuro sta nella merda.
Il marito alla moglie: "Tesoro, bisogna cambiare casa. Ho appena scoperto che il portinaio è stato 
con tutte le donne del palazzo tranne una..."
"Sì, lo so" risponde la moglie "E’ quell’antipatica del terzo piano!"

La maestra dice a Robertino:
"Il tuo tema intitolato Il mio cane è uguale a quello di tuo fratello, l'hai copiato?".
"No maestra", le risponde Robertino "è che abbiamo lo stesso cane!" 
Un professore di una scuola media è disperato per il comportamento dei suoi alunni e fa 
loro un discorso:
"Ora basta! Credevo foste dei ragazzi intelligenti e disciplinati, ma mi sbagliavo! Se c'è 
qualche sciocco qui dentro, si alzi in piedi!"
Nessuno si muove. Dopo qualche minuto si alza uno studente e l'insegnante gli chiede:
"Perché ti sei alzato?".
Lo studente: "Perché mi dispiaceva vederla lì in piedi da solo professore..." 
La maestra interroga Pierino in Storia: "Cosa divenne Carlo Alberto quando morì suo 
padre?".
E Pierino: "Orfano!" 
La maestra all’alunno: "Perché hai scritto il tuo tema con una calligrafia così 
minuscola?", e lui: "Speravo, signora maestra, che gli errori si vedessero di meno." 
La scuola è come la divina commedia:
L'entrata = l'inferno;
L'intervallo = il purgatorio;
L'uscita = il paradiso 
Un bambino preistorico torna alla caverna con la pagella e la mette sul tavolo. Il padre la 
prende in mano e leggendola sospira. Poi esclama:
"Quattro in Italiano lo capisco, è poco che parliamo, sono le prime volte... quattro in 
Matematica lo capisco: le nostre menti non sono ancora sufficientemente evolute... ma 
quattro in Storia... sono due cavolate!" 
La maestra: "Pierino, lo sai che non si può dormire in classe!". 
Pierino le risponde: "Lo so, signora maestra, ma se lei parlasse un po meno si potrebbe!" 
La maestra: "Bambini, come vorreste che fosse la vostra scuola?". 
Rispondono in coro gli scolari: "Chiusa!!!" 
Un insegnante di Religione chiede ad un alunno:
"Dici le preghiere prima di mangiare?".
E il ragazzo: "No mia mamma è una brava cuoca!" 
La maestra all'alunno: "Dimmi il nome di un rettile".
E lui: "Un Cobra".
La maestra: "Bravo, ed ora dimmi il nome di un altro rettile".
E l’alunno: "Un’altro cobra!" 
Pierino va dalla mamma e dice: "Mamma mamma ho una notizia buona e una cattiva...".
La mamma: "Inizia da quella buona allora"
Pierino: "Allora quella buona è che ho preso dieci in classe!"
La mamma: "Bravissimo! e quella cattiva?"
Pierino: "Quella cattiva è che non è vero..." 
La maestra dà agli alunni un pensierino da fare a casa: devono descrivere una 
caratteristica dei treni. 
La mattina seguente interroga: "Paolino, tu cosa hai descritto?"
Paolino: "Ho scritto che il treno ha tanti vagoni e corre sulle rotaie"
La maestra: "E tu, Giulietta?"
Giulietta: "Che il treno fischia quando entra in stazione..."
La maestra: "Invece, tu, Pierino?"
Pierino: "Io ho scritto che il treno è peloso"
La maestra: "Come peloso, guarda che ti sbagli, non è possibile!"
Pierino: "Invece sì, maestra, il mio papà ogni mattina si alza tardi e lo prende sempre per 
un pelo! 
La maestra propone un problema alla classe:
"Ci sono 30 sciatori che devono prendere l'ovovia. Ogni cabina trasporta 6 persone. 
Quante cabine occuperanno?"
Un bambino prontamente risponde: "Cinque!"
La maestra domanda: "E se gli sciatori fossero 35?"
Il bambino: "Si stringono..." 
Facoltà di Giurisprudenza: esame di codice di procedura civile. 
Il professore esordisce con una domanda: "Dunque... mi saprebbe dire cos'è la frode?".
Lo studente: "Una frode è se lei mi boccia!".
Il prof: "Cooome??!! Come sarebbe a dire?".
Lo studente: "La frode si ha quando uno approfitta dell'ignoranza altrui e lo si danneggia!" 
A scuola.
Tema: la modestia.
Svolgimento: Un giorno su questo banco, in questa scuola, metteranno una targa di bronzo 
con il mio nome... La voglio piccola. 
Pierino: "Signora maestra si può punire uno per una cosa che non ha fatto?". 
La maestra: "No di certo!". 
Pierino: "Bene, allora non ho fatto i compiti!".